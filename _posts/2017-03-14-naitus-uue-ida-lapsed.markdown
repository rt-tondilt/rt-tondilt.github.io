---
layout: post
title:  "Näitus: Uue ida lapsed"
date:   2017-03-14 07:44:20 +0200
categories: kunstinaitus
---

![Sissejuhatav pilt](/images/uue-ida-lapsed/tuba.png)

Selle näituse teemaks oli see, kuidas pärast nõukogude aega sündinud inimesed ("Uue ida lapsed") tajuvad neid aegu ja nendest säilinut. Teemale lähenetakse peamiselt esteetilisest vaatepunktist. Paljud näituse tööde autorid on ise sündinud peale nõukogude okupatsiooni.

Maalinäitus uue ida lapsed asus Kunstihoone galeriis ja Tallinna Linnagaleriis. Minu arvates ei ole selline paigutus põhjendatud, kuna effektiivne ruumikasutus on olulisem kui enamik kunstilisi kaalutlusi.

Näituse kuraator Siim Preimann andis Vikerraadios [intervjuu][intervjuu], kus ta selgitab täpsemalt näituse olemust. See oli üsna kasulik arvestades seda, et mina pidasin "Uue ida lasteks" esialgu nõukogude võimu all olnud riike.

Kunsti puhul on konks sipelgates. Mõnel teosel on mõte ja mõnel ei ole. Inimesed võivad mõista teost erinevalt. Mõnel teosel on peidetud sõnumid. Minule üldiselt meeldivad tugeva ja selgestimõistetava sõnumiga teosed. Antud näituse puhul hakkasin ma ilmselt üle mõtlema. "Kas seal on midagi peidus." "Kas need laigud tähendavad midagi." Selgus muidugi, et püüti edastada üldist tunnet, mis seostub selle mineviku perioodiga. Siim Preimann rääkis oma intervjuus palju üldist juttu inimeste erinevatest vaadetest - asjast, mida on minul raske mõista, kuna ma ei poolda tõe hägusust.

![Korvad](/images/uue-ida-lapsed/korvad.jpg)

Näiteks ülaloleva maalil saab lisaks lihtsalt äratuntavale näole leida veel mitmeid inimesesarnaseid figuure. Kas kunstnik on plaaninud neid teha? Kas neil on mingi tähendus. Mul pole aimugi.

## Valitud teos

Minu lemmiktöö sellelt väljapanekult koosneb ühest termosest, mille peal on pilt korterist, kus on kaks maali nägudega. Korterit ja nägudega maale endeid on kujutatud ka eraldi maalidel ning termost on lisaks kujutatud ka kolmel maalil kolmes vaates. Termose füüsiline versioon oli ka näitusesaalis olemas, kuid pole siin kujutatud.

![3 kannu](/images/uue-ida-lapsed/3-kannu.jpg)

Termos kolmes vaates. Minumeelest hästi õnnestunud pildid. Need pole fotorealistlikud, kuid kujutavad termost tõepäraselt. Tõepärane kujutamine on kunstniku jaoks oluline oskus, mille tähtsust ei tohiks kaasaegse kunsti puhul tagaplaanile jätta. Mulle meeldib termose peegeldus lakitud lauapinnalt, mis on tugevam kui tegelikuses oleks tõenäoline, ning tumedad, sinakad äärealad, mis toovad termose paremini esile.

![Tuba](/images/uue-ida-lapsed/tuba.png)
Termosel olev tuba. Erinevalt termosest pole tuba nii realistlikult kujutatud. Toa üldine roosa värvitoon, ning akende puudumine viib mõtted rikka elaniku sisustatud paneelmaja korterile. Tõenäoliselt on toas õhtu, kuna lambid ja küünlad põlevad. Valmistutakse millegi tähistamiseks. Pildi keskel asuv sinine sõõr pole tõenäoliselt keravälk. Termose enda peal oli sõõri asemel hieroglüüfidega kollane silt, mida pole lihtsalt pildil kujutatud. Selle maali juures meeldib mulle sinine "keravälk" ja lauanõud, mida pole samuti täiesti realistlikult kujutatud.

![Naod](/images/uue-ida-lapsed/naod.jpg)
Toas olevad pildid. Piltidel võib aimata nägusid, kusjuures ma ei saa aru, kas tegemist on keskaegsete lokkis parukatega aadlikega või lokkis karvadega koertega.

Mina arvan, et selle teosegruppi mõte seisneb selles, et kui midagi tähelepanelikult uurida, siis leiad sa selle seest üha uusi ja uusi asju. Teoste üldine meeleolu on kodune, rahulik ja sõbralik, kuid minu meelest kuidagi umbne, kuna toas pole aknaid. Võibolla ongi mõne inimese mälestused nõukogude ajast sellised.


[intervjuu]: http://vikerraadio.err.ee/v/vikerhommik/rubriigid/vikerhommikintervjuud/loigud/74b44251-4cc7-40d6-9044-7eb1eb346d1e/intervjuud-830-siim-preiman-uue-ida-lapsed
